---
---
Redovisning kmom10
=========================

### Krav 1, 2, 3

**Användare och rättigheter**
En av de viktigaste delarna i applikationen är systemet som hanterar användare och dess rättigheter. Det finns i nuläget tre olika nivåer av rättigheter som en användare kan ha och dessa är gäst, inloggad samt ägare. Gäst-användare kallas de användare som besöker sidan utan att vara inloggade. Dessa har endast tillgång till att läsa publikt innehåll på sidan och kan inte skapa något nytt.

**Frågor och svar**
En av de klurigare delarna av projektet var hur systemet för frågor och svar skulle se ut. I min applikation ville jag göra det möjligt för användare att både besvara frågor och andra svar. Det vill säga att ett svar kan ha ett svar som i sin tur kan ha ett svar osv in i oändligheten likt systemet som Reddit använder för kommentarer. För att lösa problemet valde jag att använda en typ av träd konstruktion där jag endast använde mig av en databastabell “posts” som av applikationen tolkas som en fråga om dess kolumn för förälder är null och som ett svar om dess förälder kolumn är satt till en post id. Eftersom posts i mitt system inte har kunskap om vilken fråga den tillhör eller vilken nivå i trädet den är nästlad till  blev nästa problem hur man skulle kunna rendera alla svaren på sidan. Lösningen blev recursion där varje post fick rendera ut sina barn som i sin tur renderade ut sina barn fram tills dess att det inte längre fanns några barn kvar att rendera.

**Sidor**
För att skapa webbplatsens olika sidor har jag följt konceptet resource controller som jag läst om i Laravels dokumentation. Som jag förstått konceptet bygger det på att alla resurser (posts, votes, tags, users etc) har i princip samma CRUD funktionalitet och därmed kan de följa samma mönster när man skapar dess controllers. Mönstret i min applikation ser ut på följande sätt: index, show, create, update och destroy. Dvs du har en sida som listar alla resurser (index), en sida för att visa en specifik resurs (show), en sida för att skapa en resurs (create), en sida för att uppdatera en resurs (update) samt en sida för att ta bort en resurs (destroy).

I applikationen finns sex index sidor vars jobb är att lista alla resurser i ett kort format (överblick). Index sidorna är första sidan/fråge sidan som båda listar de senaste frågorna, user sidan som listar applikationens registrerade användare, tag sidan som listar alla taggar, profil sidorna som listar frågor/svar av en specifik användare samt tag sidorna som listar frågor med en specifik tag. För varje listad resurs på en index sida finns även en länk till resursens show sida där användaren kan se den i sin helhet.

Om den inloggade användaren är den som skapat en resurs finns generellt även länkar till att editera dessa t.ex en användares profil eller en fråga.

En gemensam sidebar finns tillgänglig på samtliga sidor i applikationen, denna visar en lista för de mest aktiva användarna där man kan se deras totala poäng samt klicka sig vidare till deras profil. Det finns även en lista för de mest populära taggarna där man kan klicka in på en tagg för att se alla inlägg som har den taggen.

Utöver resurs sidorna finns det även en about sida med information om webbplatsen och en länk till dess github repo.

**Markdown**
Text för frågor och svar går igenom ett markdown filter innan de renderas på sidan. Jag har valt att använda mig av michelf/php-markdown som jag laddar in via composer.

**Github / Byggtjänst**
Projektet finns tillgänglig på github med instruktioner om hur man kan ladda ner och köra det. Repot är även länkat till circleci samt scrutinizer och dess badges finns i readme filen.

**Gravatar**
Användares profilbilder är en gravatar som laddas in med deras e-postadress.

### Krav 4: Frågor

**Accepterat svar**
Ägaren av en fråga kan markera ett svar som “best reply”. Detta var inte helt enkelt att implementera i min applikation pga problematiken kring träkonstruktionen jag beskrev i krav 1 dvs att svar inte har någon direkt kunskap om vilken fråga de tillhör utan endast vem som är deras egen förälder. För att ta reda på vilket fråga ett svar tillhör använde jag mig av en loop som gick igenom alla svarens föräldrar tills dess att föräldern inte längre hade någon förälder och därmed antog att det var frågan som svaret tillhörde. Sedan var det bara att uppdatera förälderns kolumn för best answer till idn för svaret och lägga till visuella effekter på sidan för att indikera vilket svar som var accepterat.

**Röstning**
Inloggade användare kan röst upp/ned frågor och svar. Användare kan ändra sin röst från upp till ner och ner till upp hur många gånger de vill, men det finns validering på plats som hindrar användare från att rösta på ett inlägg flera gånger. När en användare skapar ett inlägg läggs det automatiskt till en uppröstning på inlägget från användaren.

**Sortering**
Svaren på en fråga kan sorteras baserat på datumen de publicerades eller antal röster. Detta sköts med hjälp av get variabler som i sin tur påverkar hur sql queryn byggs upp.

### Krav 5: Användare

I applikationen finns ett rankningssystem för användare där poäng tilldelas när man skapar och besvarar en fråga samt om någon av ens inlägg röstas på. Varje inlägg tilldelas 10 poäng och varje gång någon röstar på ens inlägg tilldelas/dras det av 1 poäng.

Användare kan se en översikt av sin egen aktivitet eller andra användares aktivitet på sidan genom att besöka dess profil. På en användares profil kan man se användarens totalt poäng, antal frågor och svar samt hur många gånger en användare har röstat på olika inlägg. Om en användare har tillräckligt många poäng blir denna listad i applikationens user highscore som är synligt i sidebaren på samtliga sidor.

### Krav 6: Valfritt

**Active Record**
Efter att ha utfört kursmoment 6 blev jag väldigt intresserad av Active Record och hur det egentligen fungerar. För att fördjupa mig i ämnet valde jag att inte använda ramverkets implementation av design mönstret utan skapade istället en egen active record class som jag använder i applikationens modeller. Processen för att lära sig hur man synkroniserar databas rader och kolumner med objekt och properties var väldigt intressant och lärorikt. Jag känner nu äntligen att jag har förstått model biten av mvc vilket är något jag länge kämpat med.

**Design**
Tid har investerats i att få applikationen att faktiskt se ut och kännas som ett riktigt forum. Jag har främst tagit inspiration från reddit när jag skapat designen. Fokus har legat på att göra det tydligt att urskilja frågor och svar från varandra, speciellt nästlade svar. För att åstadkomma detta har jag arbetat mycket med linjer och space där t.ex varje svar ha en lodrät linje som omfattar alla andra svar som ligger nästlade inom svaret.

**Datum**
Jag valde att lägga lite extra tid på att få datum i applikationen att visas upp på ett mer användarvänligt sätt. Istället för att datumet visas som t.ex 2020-05-10 16:11:28 så har jag använt mig av ett paket som heter carbon och en method där i som heter diffForHumans detta gör att datum istället visas som t.ex 6 days ago.

### Allmänt om projektet

Jag tycker att detta har varit ett av de roligare/lärorika projekten vi gjort hittills. Svårighetsgraden kändes helt okej, vissa delar var nya och utmanande och andra var nyttig repetition. Storleken på projektet kändes stort men det kan ha berott på tidspress från den andra kursen. Jag tycker om att man fick mycket frihet och själv fick välja väg för hur man ville lösa de olika kraven. Överlag ett väldigt trevligt projekt.

### Allmänt om kursen

Överlag en bra kurs där man fått lära sig mycket nytt som t.ex hur man bryter ut kod i moduler, composer, design mönster med mera. Jag hade dock önskat att kursen la ett större fokus kring just design mönster istället för att så mycket tid skulle dedikeras kring byggtjänster och liknande verktyg. Ibland känns det som att vi bara får lära oss hur man använder andras verktyg och inte hur man faktiskt utvecklar något eget. Handledning och läromaterial i kursen har varit bra, lärare har funnits tillgängliga vid eventuellt strul. Jag ger kursen 7 av 10 i betyg.